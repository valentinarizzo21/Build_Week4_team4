# BeviSano
**Bevi Sano** è un e-commerce dedicato alla vendita di prodotti salutari, offrendo un'esperienza di acquisto semplice e intuitiva. Gli utenti possono registrarsi per effettuare acquisti, sfogliare i prodotti disponibili e acquistare direttamente online, usufruendo di sconti e promozioni.

La **Home Page** permette agli utenti di accedere e registrarsi, iscriversi alla newsletter e conoscere la storia dell'azienda attraverso una breve presentazione.

Nella sezione **E-commerce** è possibile visualizzare la disponibilità di tutti i prodotti, che includono nome, descrizione, prezzo, eventuali sconti e quantità disponibili. Gli utenti possono aggiungere i prodotti al carrello oppure visualizzarne i dettagli.

La pagina dei **Dettagli** prodotto offre una visione approfondita con immagini aggiuntive, il nome, il prezzo, gli sconti e la possibilità di selezionare la quantità desiderata da aggiungere al carrello.

**Nel carrello** viene mostrato il riepilogo di tutti i prodotti selezionati con la possibilità di rimuovere un articolo o modificarne la quantità. Viene inoltre indicata la data di consegna prevista e calcolato il costo totale, con un'aggiunta di 4,99€ per la spedizione nel caso in cui l'importo totale sia inferiore a 50€ e l'eventuale sconto del 15% per chi è in possesso della Fidelity Card.

La sezione **Fidelity Card** consente agli utenti di accumulare punti per ottenere sconti futuri.

La sezione **Recensioni** permette di leggere le opinioni e i commenti lasciati da clienti che hanno già acquistato i prodotti. Questi feedback offrono un'idea chiara sulla qualità degli articoli e sull'esperienza complessiva di acquisto, aiutando altri utenti a fare scelte più consapevoli. 

Gli account amministrativi hanno accesso a una sezione dedicata chiamata **Admin**, dove è possibile visualizzare un elenco completo di tutti i prodotti e gestirli in modo semplice ed efficace. Da questa sezione, tramite appositi form, gli admin possono aggiungere, modificare ed eliminare prodotti, semplificando così la gestione dell'e-commerce.

 # Autori
- [Gianluca Di Diego] ( https://github.com/Gianlu201)
- [Rachele Barberis] ( https://github.com/rachelebarberis)
- [Domenico Della Ventura] ( https://github.com/Domy15)
- [Valentina Rizzo] ( https://github.com/valentinarizzo21)
- [Osagumwenro Nicolas Osauwa] ( https://github.com/)
